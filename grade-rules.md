<div dir='rtl' lang='he'>

תיכנות מערכות ב - מטלות וציונים
==================================

מטרה
====
מטרת הקורס היא לאמן אתכם לתכנת ב- ++C ברמה גבוהה, וכדי להגיע לזה צריך לתכנת – והרבה.

כדי להצליח בקורס, מומלץ להקדיש כ-10 שעות בשבוע לחזרה, תירגול ופתרון המטלות.

חישוב הציון
============

הציון בקורס מתבסס על צבירת נקודות באופן הבא:

## מטלות שבועיות (חובה)
יש להגיש את המטלה השבועית גם במודל וגם במערכת לבדיקה אוטומטית.
פתרון נכון ומלא של המטלה השבועית מזכה ב-**2** נקודות.
כל המטלות חובה.

הגשת המטלות היא אישית.
מותר להתייעץ ולקבל עזרה, אבל יש לדווח בכתב באופן מלא ומפורט כל עזרה שקיבלתם, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).

ניתן לפתור את המטלות בכל מערכת-הפעלה שאתם רוצים, אולם לאחר הפתרון יש לוודא שהפתרון רץ נכון על מערכת **לינוקס אובונטו**, כי זו המערכת המותקנת על השרת.
על כל תקלה במערכת-ההגשה האוטומטית, יש לפנות בדואל לבודק, שכתובתו תתפרסם בהמשך.

## קריאת קוד
בתיכנות יש דברים חשובים שקשה מאד לבדוק אוטומטית – למשל, קשה לבדוק שכתבתם בדיקות ברמה גבוהה, תיעדתם כמו שצריך, וכו'. חשוב לנו שתקבלו משוב גם על הדברים האלה, ולכן אנחנו מעודדים אתכם להציג את הפתרונות שלכם בפני . 
המרצה ו/או המתרגל כדי לקבל הערות לשיפור הקוד - code review.
הצגה מוצלחת מזכה בעד **8** נקודות, בהתאם לאיכות הקוד שלכם:

* עד כמה אתם מבינים את הפתרון שלכם;
* מקוריות ויצירתיות הפתרון;
* תיכנון המערכת - האלגוריתמים ומבני-הנתונים;
* מבנה המערכת - היחידות, המחלקות, והקבצים;
* בדיקות-יחידה (unit-tests) מלאות;
* בדיקת תקינות-קלט וזריקת חריגות;
* ניהול זיכרון ומניעת דליפות;
* קריאוּת הקוד - שמות משמעותיים למשתנים ופונקציות, תיעוד בעברית או אנגלית לפי הצורך.

יש להירשם מראש להצגת הקוד שלכם בשעות שיפורסמו. ההרשמה על-בסיס מקום פנוי,
תינתן עדיפות לסטודנטים שעדיין לא הציגו.

### בחינה סופית
בבחינה הסופית אפשר לצבור עד **50** נקודות.

שימו לב:
השאלות בבחינה הסופית יהיו דומות למטלות ולדוגמאות הקוד שהוצגו בשיעורים.
מומלץ לפתור את המטלות וללמוד ברציפות לאורך הסמסטר, ולא לחכות לרגע האחרון.

אם מסיבה כלשהי לא תהיה אפשרות לקיים בחינה סופית בקמפוס,
ייתכן שהבחינה הסופית תתבטל. במקרה זה, הציון בקורס ייקבע ע"פ מטלות בלבד,
ויהיה 2 כפול ציון המטלות.

</div>
